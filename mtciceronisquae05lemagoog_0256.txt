244 MARKLAsNDI ET GESNERI

studiis non tam exercitato , quam is debebat esse, qui om-
nem aetatem in evolvendis atque perscrutandis clarissimorum
oratorum scriptis consumpsisset. Quamquam non est incre-
dibile , Quintilianum in errorem incidisse ipsius exemplo
Asconii, cujus forsan fuerat auditor (Inst. Orat. 1 , 7, 24) ,
vel in cujus commentariis eam opinionem invenerat, adeo-
que neutrum illorum , ut fieri solet, suscepisse accuratiorem
tractationem libelli, qui jam tum corpori Ciceronianorum
scriptorum ¹illatus pro sincero ac genuino haberetur. Et
Asconius quidem natus ἐει temporibus Aug-usti3 scripsit
autem Commentarios suos ad aliquot Ciceronis orationes in
gratiam suorum liberorum sub Claudii aut Neronis princi·
patu, iel, diligentius ducta conjectura ex loco quodam ad
fragm. orat. pro M. Scauro, p. 1013, circa an. U. 83²2 aut
certe post annum 795. Quarum rationum utracumque po-
tior videatur, restabit intervallum prope roo annorum , satis
longum his orationibus conscribendis.

xm. Licebit tamen fortasse rem secare tenuius, ut con·-
fectio orationum ponatur inter editum librum Valerii
Maximi, h. e. circiter inter annum U. C. 786, et illum ante
definitum 795. Quod cur mihi sic statuam, hanc habeo
causam. Duae vel tres sententiae exstant apud Valerium
Maximum , quae et in hac , quam Ciceronianam vocat Asco-
nius, oratione leg-untur3 et apud Valerium quidem sermo
rectus est ac proprius , apud oratorem nostrum vitiosus,
cer‘te abhorrens ab· optimorum scriptorum consuetudine.
Vide orat. -pro Domo, c. 383 de Har. resp. c. 9. Jam mi-
nime verisimile est, Valerium ita usum esse verbis Cice-
ronis ‚ ut hujus latinitate non acquiesceret, eamque cor-
rectione egere putaret ς 'verisimillimum autem ‚ imperito
declamatori placuisse aliquid surripere a Valerio , sed ve-
stigia plagii obliterasse immutanda auctoris sui latinitate.
Atque ad hanc conjecturam etiam ratio temporis cong-ruit.
Nam ‚ ut minimum numeres , decem anni intersunt inter
editionem Valerii Maximi et scriptionem libri Asconiani.

